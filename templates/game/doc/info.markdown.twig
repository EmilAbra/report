Spelet går ut på att med spelkortens valörer sammanräknade komma så nära 21 som möjligt. Överskrider man 21 är man "sprucken" och förlorar omgången. Om summan av korten är 21 vinner spelaren från banken ett belopp lika stort som insatsen.

Essen är värda valfritt 1 eller 14, kungarna 13, damerna 12, knektarna 11. Nummerkorten har samma värden som valören.

Spelaren visas ett kort och får välja att dra ett till kort eller att stanna och låta banken visa sina kort. Banken drar kort till dess att det sammanlagda värdet är över eller lika med 17. Spelaren vinner om Banken får över 21 eller har högre värde än Banken, och vinner den satsade summan från Banken. Vice versa för Banken som även vinner om poängsumman är lika med spelaren.
